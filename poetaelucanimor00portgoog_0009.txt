7

voce urgeretur sociorum invita, petivit
funibus adductis mortem, quis vincta sedebat.
permissum est monstrare tibi quid femina posset
durare, at Rufo probrum temptare supremum
quidque viro posset vitae suadere cupido
dedecus optanti pro vita turpe pacisci.
Urgebat poenas sociis: nil profuit ulli
pignus amicitiae: sed cunctis conscius index
principis exacuit nullo discrimine ferrum.
Ι nunc insidias pro libertate tyranno
instrue, tormentis ut spes inmota supremas
Libertina urbis tueatur, vernula prodat l

F ata manu invitare iuvat, studiosaque mortis
corda gero: nequeenim producere longius aevum
fert animus nisi uti coepto finem addere possim.
nunc non finitis (quod quis lugere vetabit l)
carminibus fatis divorum exclusus iniquis,
absisto vacuasque vocor volitare sub umbras.
Sic species tam clara ruit, sic denique cessat
Libertas experta feri depellere regni
servitium: in tenuis spes tanta evanuit auras
numinaque obsistunt et inexorabile fatum.
Vincis, inhumana maculosa libidine Pestis,
atque triumphata iam libertate superbis:
fortia tot damnare indigna pectora morte

Ο

 

