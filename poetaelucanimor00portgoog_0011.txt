9

ausus erat, matrique vices et debita fati
struxit: tu parili fatis reus, inprobe, noxa
sospes adhuc vadis sperasque inpune deorum
posse potestatem contemni arcanaque iura:
ergo inpune sacram maculabis sanguine Romam
nec solvent, scelerate, incesti debita tandem
concubitus caesique patres l Roma arserit igni?
Inpune immodicae, furiose, indulseris irae l

Quis credat regnare Iovem i quis supplice voto
numina digna? cavis elisi nubibus ignes
inmeritas feriunt quercus, culpaque vacantes
fluctibus in mediis naves ferus obruit Auster:
hic, superum spretor, sceleris vestigia servat
incolumis: quin iam peccandi peccat amore.
Mentimur curare deos mortalia: quodsi
vota valent hominumque advertere questibus aures
vos, superi, scitis, gemitus audite precesque,
oppressam spectate urbem, discatque tyrannus
esse deos et fata vices sumptura merentes.
Credis Oresteae nutare ultricia culpae
numina, nec capiti superimpendentia fata
respicis. Humanae debes ludibria genti
cui tota in vitio versetur vita. Tumultus
et coniuratas video in tua funera sicas
et proturbatum celsa de sede tyrannum.

 

