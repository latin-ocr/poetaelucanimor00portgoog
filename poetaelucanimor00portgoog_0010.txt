8

quippe iuvat, gaudesque viam fecisse ruina
Bistoniique nefas foedum superare tyranni.
Imperium exercere putas imbellibus Indis

aut servire tibi Seras mollemve Sophenen?
Roma, placetne tuis talem penetralibus imis
inmisisse luem? regno semperne nefando
servitura graves patiere, miserrima, fastus?
usque adeone humili, tantum dominata per aevum,
manseris obsequio, virtutis et inmemor irae l

non ita; namque etsi multos Fortuna nocentes
servat et in seras gaudet differre ruinas

pone tamen sequitur: subita mox verbera dextra
incumbens miscebit atrox et crimina coget
pendere. Non dabitur demum tibi, pessime, tati

effugium : restant Furiaeque parataque poenis
agmina. Nam casus mens vaticinata futuros
alta petit, longique per avia temporis errans
cursibus extremis fatorum arcana resolvit.
Eumenidum torvas facies saevamque flagello
Tisiphonen video, villosaque colla colubris
Oedipodioneasque vices vetitisque hymenaeis
supplicium. Furias insons Pelopeus Orestes
fugit maternae sectantes crimina mortis:

ille quidem veniam nanctus culpamque piavit;
quippe auctore deo sceleratum attingerefactum

 

