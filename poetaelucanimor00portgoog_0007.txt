5

Ante velim flammis tradi malisque ferarum
membratim absumi, talis quam flebile monstri
. ludibrium linqui vaesano et praeda furori. ¹
Quo lacrimas leti? nec vos lugere decorum est
nec me Fortunae non responsare superbae.
Namque ego, qui cecini properati gaudia leti
primaque praecepi mortalis munera vitae
scire mori, quibus aspicio iam sensibus ipse
instantis faciem mortis? qua mente supremam
ordior ire viam? timor est, an grata voluntas?
degenerem patiar Lucanum dicere gentes
fortibus et verbis non ipse interritus addam
fortem animum ? Dmidis, Arctoae vatibus orae,

credere vellem equidem tenebrosa negantibus umbras
quaerere regna, alio sed vivere rursus in orbe.

illis mors media est3 regit idem spiritus artus

et ducenda iterum vitae subtemina Parcis.

Quodsi animae vivunt pereuntque cadavera solum
cedant terrores; mortis metus omnis abito.

Sin hominum nulli fatorum arcana movere

fas datur, ignarique ad mortem cogimur omnes
caelicolumque inopes factae ad ludibria pupae,

non locus ille metus; magis admiranda deum vis.

· O bona Libertas, morientem hanc accipe vitam;
prote pugnavit: tibi nunc se dedicat; at tu,

 

